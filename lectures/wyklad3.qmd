---
title: "Przestrzenie wektorowe, stany kwantowe, reprezentacja klasycznych i kwantowych bitów"
---
$$
\newcommand{\bra}[1]{\left \langle #1 \right \rvert}
\newcommand{\ket}[1]{\left \rvert #1 \right \rangle}
\newcommand{\braket}[2]{\left \langle #1 \middle \rvert #2 \right \rangle}
$$

Mechanika Kwantowa opiera się na _algebrze liniowej_. 
W ogólności teoria ta posługuje się pojęciem nieskończenie wymiarowej przestrzeni liniowej.
Na szczęście do opisu kubitów (2-dim) i układów kwantowych ($2^{n}$-dim) wystarczy nam pojęcie skończenie wymiarowej przestrzeni wektorowej.
Bardzo upraszcza nam to naukę o kwantowym uczeniu maszynowym, gdyż wiele problemów matematycznych (dla fizyków) 
tutaj nie występuje. Upraszcza to również ilość potrzebnych matematycznych pojęć. 

Będziemy posługiwali się notacją Diraca, jednego z twórców mechaniki kwantowej.
W książce Ch.Bernhardta "Obliczenia kwantowe dla każdego" autor rezygnuje z liczb zespolonych, 
na rzecz liczb rzeczywistych. O ile podejście takie sprawdza się na poziomie opisu o tyle dla pełnego zrozumienia
posługiwanie się liczbami zespolonymi jest niezbędne.


## Liczby rzeczywiste i zespolone - przypomnienie

Liczby to matematyczne, abstrakcyjne pojęcia wywodzące się z teorii mnogości (zbiorów).
Przykładowo, liczbę 42 można zapisa w postaci dziesiętnej lub binarnej $42=101010_2$.
Możemy znaleźć 42 przedmioty i je przeliczyć, ale w naszym przypadku skupimy się na abstrakcyjnym pojęciu liczby, niezależnie od jej reprezentacji. 
Liczba 42 jest liczbą naturalną. Zbiór liczb naturalnych oznaczamy jako $\mathbb{N}$.
Identyczne cechy abstrakcji mają liczby całkowite $\mathbb{Z}$, liczby wymierne $\mathbb{Q}$, liczby rzeczywiste $\mathbb{R}$ oraz liczby zespolone $\mathbb{C}$.
Nie możemy zobaczyć ani dotknąć liczb, ale możemy wykonywać na nich operacje matematyczne.
Liczb
Warto zaznaczyc,że liczby zespolone nie są bardziej abstrakcyjne niż liczby rzeczywiste, czy naturalne.

Liczba zespolona (we współrzędnych Kartezjańskich)  składa się z (dwóch liczb rzeczywistych) części rzeczywistej i urojonej:
$$z=x + i y$$
gdzie $R(z)=x$, $I(z)=y$ oraz $$i^2=-1$$.

Na przykład:
$$1+i\sqrt{3}$$
$R(z)=1$ i $I(z)=\sqrt{3}$.

Każdą liczbę zespoloną możemy zapisać w postaci polarnej (współrzędne biegunowe) $$z=r e^{i \theta}$$, gdzie $r=|z|$ to moduł liczby zespolonej, a $\theta$ to jej argument.
$$ z = r e^{i \theta} = r (\cos{\theta} + i \sin{\theta})$$
gdzie:
$$r = |z| = \sqrt{x^2 + y^2}$$
$$\theta = \arctan{\frac{y}{x}}$$
Natomiast:
$$x = r \cos{\theta}$$
$$y = r \sin{\theta}$$

Dla naszego przykładu:
$$1+i\sqrt{3} = 2 e^{i \frac{\pi}{3}}$$

Dodawanie liczb zespolonych jest łatwe dla postaci kartezjańskiej. Natomiast mnożenie dla postaci biegunowej.

> Udowodnij samodzielnie, że powyższe równanie jest prawdziwe.

**Liczba sprzężona** do liczby zespolonej $z=x + i y$ to $z^*=x - i y = r*e^{-i \theta}$.

**Norma** liczby zespolonej $z=x + i y$ to $|z|=\sqrt{x^2 + y^2}=r$.

**Kwadrat normy** liczby zespolonej $z=x + i y$ to $|z|^2=x^2 + y^2=r^2$.
Można go również zapisać jako $|z|^2=z z^* = z^* z$.

**Czynnik fazowy** to liczba $z$ dla której $r=1$. $z=e^{i\theta}$ i $z z^* = 1$.

> Udowodnij w kartezjańskim i polarnym układzie oniesienia.
 
> ile wynosi $z_1 z_2$?

> ile wynosi $\frac{z_1}{z_2}$



## Wektory i przestrzenie wektorowe

Niech dany będzie zbiór $\mathbb{V}$ oraz zbiór $\mathbb{K}$. 
Elementy zbioru $\mathbb{V}$ można ze sobą dodawać i mnożyć przez elementy zbioru $\mathbb{K}$.
Wraz z dodatkowymi opracjami (zdefiniowanymi poniżej) zbiór ten będziemy nazwywali **przestrzenią wektorową**.
Jej elementy to **wektory**.

Uwaga wektory będziemy oznaczać jako $\ket{v}$. Będą to kolekcje liczb.
Jeśli liczby te będą rzeczywiste to będziemy mówić o **przestrzeni wektorowej rzeczywistej**.
Natomiast jeśli liczby te będą zespolone to będziemy mówić o **przestrzeni wektorowej zespolonej**.

Myśląc o wektorach często wyobrażamy je sobie jako strzałki w przestrzeni.
Tak nas nauczono jednak nie jest to prawdziwe. Na tych zajęciach wektory będą reprezentowane jako abstrakcyjne elementy przestrzeni wektorowej.
Warto jednak pamiętać, że wszystkie własności (algebraiczne) wektorów są również spełnione dla strzałek.

### Własności 

1. Istnieje szczególny (i jedyny) wektor $\ket{0}$ zerowy.
Niech $\ket{v}$ , $\ket{u}$, $\ket{z}$ będą dowolnymi wektorami, natomiast $\alpha$ i $\beta$ dowolnymi liczbami.

2. Dodawanie wektorów jest przemienne:
$$\ket{v} + \ket{u} = \ket{u} + \ket{v}$$

3. Dodawanie wektorów jest łączne:
$$\ket{v} + (\ket{u} + \ket{z}) = (\ket{v} + \ket{u}) + \ket{z}$$

4. Istnieje szczególny (i jedyny) wektor $\ket{v}$ odwrotny do wektora $\ket{u}$:
$$\ket{v} + \ket{u} = \ket{0}$$

5. Dla każdego wektora $\ket{v}$ zachodzi:
$$\ket{v} + \ket{0} = \ket{0} + \ket{v} = \ket{v}$$

6. 1*wektor = wektor: 
$$1 \ket{v} = \ket{v}$$

7. łączność mnożenia przez skalar:
 $$\alpha (\beta \ket{v}) = (\alpha \beta) \ket{v}$$

8. Rozdzielność mnożenia przez skalar względem dodawania wektorów:
$$\alpha (\ket{v} + \ket{u}) = \alpha \ket{v} + \alpha \ket{u}$$

9. Rozdzielność dodawania skalarów względem mnożenia przez wektor:
$$(\alpha + \beta) \ket{v} = \alpha \ket{v} + \beta \ket{v}$$

### Wektory kolumnowe

Zapiszmy pionową jednokolumnową tablicę liczb:
$$ \begin{bmatrix} x_1 \\ x_2 \\ .\\ x_n \end{bmatrix} $$

Mnożenie przez liczbę:
$$ \alpha \begin{bmatrix} x_1 \\ x_2 \\ .\\ x_n \end{bmatrix} = \begin{bmatrix} \alpha x_1 \\ \alpha x_2 \\ .\\ \alpha x_n \end{bmatrix} $$

Dodawanie kolumn:
$$ \begin{bmatrix} x_1 \\ x_2 \\ .\\ x_n \end{bmatrix} + \begin{bmatrix} y_1 \\ y_2 \\ .\\ y_n \end{bmatrix} = \begin{bmatrix} x_1+y_1 \\ x_2+y_2 \\ .\\ x_n+y_n \end{bmatrix}$$

Pozwala to otrzymać konkretną _reprezentację_ wektorów, które będziemy oznaczać w notacji Diraca przez "ket" $\ket{.}$.

### Wektory wierszowe 

$$ \begin{bmatrix} x_1  x_2 \dots x_n \end{bmatrix}$$. 
Analogicznie do poprzedniego przykładu łatwo określić jak dodawać je ze sobą i mnożyć przez liczbę. 
W notacji Diraca będziemy takie wektory oznaczali przez "bra" $\bra{.}$.

### Transpozycja i sprzężenie Hermitowskie.
Transpozycja $T$ Zamienia wektory wierszowe na kolumnowe i odwrotnie.
Natomiast sprzężenie hermitowskie $\dagger$ dodatkowo dodaje sprzężenie zespolone.

$$\ket{u}^{\dagger} = \bra{u}$$
$$\bra{u}^{\dagger} = \ket{u}$$

### Iloczyn skalarny

Iloczynem skalarnym dwóch wektorów $\ket{u}$ i $\ket{v}$ nazywany funkcję, która zwraca liczbę.


- $\braket{u}{v} = \braket{v}{u}^{\ast}$
- $(\alpha \bra{u})\ket{v} = \alpha \braket{u}{v}$
- $(\bra{u} + \bra{v}) \ket{z} = \braket{u}{z} +\braket{v}{z}$
- $\braket{u}{u} > 0$
- $\braket{u}{u} = 0, gdy \ket{u}=\ket{0}$

Dla dwóch wektorów $\ket{u}$ i $\ket{v}$ otrzymujemy:
$$ \ket{u} = \begin{bmatrix} x_1 \\ x_2 \\ .\\ x_n \end{bmatrix}, \ket{v} = \begin{bmatrix} y_1 \\ y_2 \\ .\\ y_n \end{bmatrix} $$

$$ \braket{u}{v} = x_1^{*}y_1 +x_2^{*}y_2 + \dots + x_n^{*}y_n$$

### Kombinacja liniowa wektorów
Dla dwóch wektorów $\ket{u}$ i $\ket{v}$ oraz dwóch liczb $\alpha$, $\beta$ możemy stworzyć nowy wektor:
$$\ket{z} = \alpha \ket{u} + \beta \ket{v}$$
Wektor ten nazywamy kombinacją liniową wektorów $\ket{u}$ i $\ket{v}$.



## Formalizm matematyczny obliczeń kwantowych

Ta wiedza wystarczy do wyjaśnienia _notacji Diraca_. 

Iloczyn skalarny $\braket{\psi}{\phi}$ wektorów $\ket{\psi}$ i $\ket{\phi}$ czytamy jako _braket u v_.


## Stan 

Stanem w mechanice kwantowej nazywamy wektor:

$$\ket{\psi} = x_0 \ket{0} + x_1 \ket{1} + \dots x_{n-1} \ket{n-1}$$

Chcemy aby współczynniki $x_i$ były liczbami zespolonymi a cały wektor był unormowany do 1.

Liczby $x_i$ nazywamy **amplitudami prawdopodobieństwa** stanu kwantowego.
Jeśli przynajmniej dwie liczby $x_i$ są niezerowe, to układ znajduje się w **superpozycji** stanów. 


### Kubit

Elementarnym obiektem w informatyce kwantowej jest _kubit_, który realizowany jest jako dwu wymiarowy układ kwantowy.
Stan kwantowy kubitu opisuje **wektor** w przestrzeni liniowej $\mathbb{C}^2$.

W celu wykonywania obliczeń i opisu stanu kubitu wybierzemy tzw.  bazę obliczeniową:
$$\ket{0} = \begin{bmatrix} 1 \\ 0  \end{bmatrix} , \ket{1} = \begin{bmatrix} 0 \\ 1  \end{bmatrix}$$

To co wyróżnia kubit w porównaniu do klasycznego bitu dowolny stan $\ket{\psi}$ może być superpozycją stanów bazowych:
$$\ket{\psi} = \alpha \ket{0} + \beta \ket{1}$$
dla którego zachodzi warunek normalizacji:
$$\braket{\psi}{\psi} = |\alpha|^2 + |\beta|^2 = 1$$ i $\alpha, \beta \in \mathbb{C}$.

Liczby $\alpha$ i $\beta$ są zespolone, zatem potrzeba 4 liczb rzeczywistych aby je opisać. 
Ze względu na warunek normalizacji wystarczą 3 liczby rzeczywiste. 
Czwartą liczbę możemy obliczyć. 

Stan kubitu możemy zapisać w postaci:
$$\ket{\psi} = e^{i \gamma}\left( \cos{\frac{\theta}{2}} \ket{0} + e^{i \phi} \sin{\frac{\theta}{2}} \ket{1} \right)$$
gdzie $\theta \in [0, \pi]$, $\phi \in [0, 2\pi]$ i $\gamma \in [0, 2\pi]$ są liczbami rzeczywistymi.

Współczynnik $e^{i \gamma}$ nazywamy _fazą globalną_. Ze względu, iż analizować będziemy kwadraty amplitud prawdopodobieństwa
to faza globalna nie ma znaczenia. Dlatego możemy napisać: 
$$\ket{\psi} = \cos{\frac{\theta}{2}} \ket{0} + e^{i \phi} \sin{\frac{\theta}{2}} \ket{1}$$

Warto zauważyć, że dwa dowolne stany kubitów 
$\ket{\psi}$ i $\ket{\phi}$ różnią się o czynnik fazowy $e^{i \gamma}$ to stany te dają identyczne wyniki.

Liczby rzeczywiste $\theta$ i $\phi$ nazywamy _kątami_ kubitu i możemy interpretować je jako współrzędne 
na **sferze Blocha**. Bardzo często będziemy wykorzystywać ją do wizualizacji stanów kubitów.



